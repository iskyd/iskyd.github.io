+++
title = 'Mi sono laureato'
date = 2023-06-16
+++

Il 16 Giugno 2023 mi sono laureato in Statistica e Big Data, presso l'uniersità Mercatorum.

Mi sono diplomato nel 2015, presso l'istituto tecnico Pino Hensemberger in informatica e telecomunicazione. Dopo il diploma, principalmente a causa delle disponibilità economiche, ho dovuto subito iniziare a lavorare. Ho iniziato con uno stage nel dipartimenti IT e dopo 4 mesi, un nuovo stage come software developer (fullstack web developer). Lavoravo in una piccola società, una web agency, dove ho imparato tantissimo e lavorato su tanti progetti diversi. Nel 2019 ho iniziato a lavorare in una startup italiana come software engineer, andando a vivere da solo in una piccola casa in affito a Lodi. Mi è sempre piaciuto molto il mio lavoro, ma il percorso universitario mi è sempre mancato molto, e ho sempre continuato ad avere il desiderio di intraprenderlo. Non potevo permettermi di smettere di lavorare e dedicarmi 3 anni all'università, fino al 2020, quando è arrivato il covid. Le università hanno inziato a pubblicare le lezioni sui loro portali, ed era quindi possibile seguire le lezioni online. Non ci ho pensato due volte: mi sono iscritto.

A Settembre 2020 mi sono iscritto a Matematica presso l'università Bicocca di Milano. E' stato un anno durissimo e bellissimo. Sono riuscito a passare tutti gli esami (tranne Fisica che ho lasciato indietro) al primo colpo. Analisi 1, Algebra Lineare e Geometria, Inglese, Algebra, Informatica, Geometria (di cui avrei dovuto dare l'esame a Settembre). Lavorando full-time dovevo sfruttare ogni momento libero per studiare, e così ho fatto.

Poi il Covid è finito, e le università hanno deciso che le lezioni non dovevano più essere caricate online. PANICO. Come avrei potuto seguire? L'unico motivo per cui ho deciso di iscrivermi all'università era perchè mi piaceva molto, era come un hobby. Ma adesso aveva senso continuare senza poter seguire le lezioni e dando gli esami? Per me no, il pezzo di carta mi interessava relativamente: il mio lavoro mi piace tanto, e la mia carriera continuava a migliorare. 

A Luglio 2021 ho scoperto che l'Università Mercatorum (università online della camera di commercio) avrebbe avviato un nuovo percorso di studi in Statistica e Big Data. In quel periodo stavo lavorando molto anche in ambito intelligenza artificiale: ho colto la palla al balzo e mi sono iscritto. Ho dato tutti gli esami che ho finito a Febbraio 2023. Ho poi iniziato a lavorare alla tesi che ho concluso ad Aprile. Ho deciso di fare una tesi di ricerca sulle Convolutional Neural Network e una loro applicazione usando Julia. La tesi l'ho pubbliata qui: https://iskyd.github.io/tesi.pdf

Durante il mio percorso universitario sono successe tante cose, ma le tre cose che più hanno segnato questi anni sono state l'acquisto della mia prima casa, un nuovo cambio di lavoro e aver fondato una società. Sono veramente contento di questi anni perchè ho raggiunto dei risultati importantissimi, e la cosa più bella è stata raggiungerli da solo. Sono partito da zero e sono contentissimo di dove sono arrivato, e ovviamente è solo l'inizio.

### Università Online vs Università Tradizionale

Ovviamente questo è uno dei temi più discussi: avendo frequentato entrambe le Università, vorrei dire la mia.

L'Università online offre corsi all'altezza? Assolutamente si. Ho avuto dei professori autorevoli con dei fantastici corsi. In particolare per i corsi di Inferenza Statistica, Data Mining e Big Data.

L'Università online è più facile? La risposta breve è si. Per il semplice fatto che questi percorsi sono appositamente strutturati per persone che non possono frequentare full-time l'Università, quindi il materiale disponibile è più facilmente fruibile, meno scontri con la burocrazia, più aiuto da parte dei professori. La grossa differenza l'ho però trovata nel percorso di studi, non nell'Università in sè. Statistica è sotto Economia: si è persa completamente tutta la formalità matematica e il suo approccio alla materia. Ci sono poi stati dei corsi (Economia Aziendale, Finanza ecc..) che non mi hanno dato niente.

Ci si può laureare senza studiare? Si. Come lo si può fare all'Università tradizionale. Durante l'emergenza Covid inoltre gli esami (per entrambe le università) si svolgevano online. L'università tradizionale è stata più attenta ad eventuali copia/incolla e per quanto riguarda Matematica sono stati aggiunti gli orali a tutti i corsi, anche quelli che prevedevano solamente l'esame scritto. L'università online ha dato più "fiducia" agli studenti, che potrebbero quindi averne approfittato in modo più facile.

### What's next?

Non lo so ancora. Per ora non mi iscriverò ad un nuovo corso, anche se vorrei riprendere Matematica. Aspetterò il momento migliore ma per citare Silo: "that day is not today".

Ringrazio moltissimo tutte le persone che mi sono state accanto durante questi anni, la mia fidanzata, mio fratello, i miei genitori.

Ringrazio inoltre il mio professore di Data Mining Raffaele Miele, oltre che per il fantastico corso, per avermi seguito durante la stesura della tesi.
